<!DOCTYPE html>
<html lang="be-BY">
<head>
  <meta name="generator" content="Hugo 0.49" />
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1">
  <title> Правілы пастаноўкі працяжніка </title>

  

  
<script type="application/javascript">
var doNotTrack = false;
if (!doNotTrack) {
	window.ga=window.ga||function(){(ga.q=ga.q||[]).push(arguments)};ga.l=+new Date;
	ga('create', 'UA-127301756-1', 'auto');
	
	ga('send', 'pageview');
}
</script>
<script async src='https://www.google-analytics.com/analytics.js'></script>

  <meta property="og:title" content="Правілы пастаноўкі працяжніка" />
<meta property="og:description" content="Працяжнік ставіцца паміж дзейнікам і выказнікам:  калі абодва галоўныя члены сказа выражаны назоўнікам у назоўным склоне і пры выказніку адсутнічае дзеяслоў-звязка.
Напрыклад:
Мінск – сталіца, гордасць наша, слава ўсёй краіны (Я.Купала).
Матчыны рукі – залатыя рукі (І.Мележ).
Фразеалогія – раздзел мовазнаўства, які вывучае семантычныя, граматычныя і стылістычныя асаблівасці ўстойлівых выразаў.
Прастора і час – усеагульныя формы каардынацыі з’яў і падзей;
калі абодва галоўныя члены ці адзін з іх выражаны неазначальнай формай дзеяслова." />
<meta property="og:type" content="article" />
<meta property="og:url" content="https://pravilna.by/rules/61/" />

  <meta name="twitter:card" content="summary"/>
<meta name="twitter:title" content="Правілы пастаноўкі працяжніка"/>
<meta name="twitter:description" content="Працяжнік ставіцца паміж дзейнікам і выказнікам:  калі абодва галоўныя члены сказа выражаны назоўнікам у назоўным склоне і пры выказніку адсутнічае дзеяслоў-звязка.
Напрыклад:
Мінск – сталіца, гордасць наша, слава ўсёй краіны (Я.Купала).
Матчыны рукі – залатыя рукі (І.Мележ).
Фразеалогія – раздзел мовазнаўства, які вывучае семантычныя, граматычныя і стылістычныя асаблівасці ўстойлівых выразаў.
Прастора і час – усеагульныя формы каардынацыі з’яў і падзей;
калі абодва галоўныя члены ці адзін з іх выражаны неазначальнай формай дзеяслова."/>


  




    <meta name="twitter:card" content="summary_large_image">
    <meta name="twitter:image" content="https://pravilna.by/covers/61.jpg">
    <meta property="og:image" content="https://pravilna.by/covers/61.jpg">


  <link rel="canonical" href="https://pravilna.by/rules/61/"> 

  
  
    <link rel="prev" href="https://pravilna.by/rules/60/">
  

  
  
    <link rel="next" href="https://pravilna.by/rules/62/">
  


  <link rel="apple-touch-icon" sizes="180x180" href="/favicon/apple-touch-icon.png">
<link rel="icon" type="image/png" sizes="32x32" href="/favicon/favicon-32x32.png">
<link rel="icon" type="image/png" sizes="16x16" href="/favicon/favicon-16x16.png">
<link rel="manifest" href="/favicon/site.webmanifest">
<link rel="mask-icon" href="/favicon/safari-pinned-tab.svg" color="#5bbad5">
<meta name="msapplication-TileColor" content="#da532c">
<meta name="theme-color" content="#ffffff">

  <link href="/css/theme.css?dropcache=1" rel="stylesheet" type="text/css">
  <link href="/css/search.css?dropcache=1" rel="stylesheet" type="text/css">
  <link href="/css/likely.css" rel="stylesheet" type="text/css">
</head>
<body>
  <header>
    <picture>
        <a href="https://pravilna.by">Правільна!</a>
    </picture>
    <input type="text" id="search-input" placeholder="Пошук па правілах..." />
    <nav>
        <menu>
            
            
                <li><a href="/support"  >Падтрымаць праект</a></li>
            
                <li><a href="https://github.com/Alroniks/pravilnaby"  target="_blank">GitHub</a></li>
                  
        </menu>
    </nav>
</header>
  <main>
      

  <section id="61">
  <article>
    <aside>Пунктуацыя &rarr; Працяжнік</aside>
    <h1>
      Правілы пастаноўкі працяжніка
      <span>§61</span>
    </h1>
    <ol>
<li>Працяжнік ставіцца паміж дзейнікам і выказнікам:</li>
</ol>

<p>калі абодва галоўныя члены сказа выражаны назоўнікам у назоўным склоне і пры выказніку адсутнічае дзеяслоў-звязка.</p>

<p>Напрыклад:</p>

<p>Мінск – сталіца, гордасць наша, слава ўсёй краіны (Я.Купала).</p>

<p>Матчыны рукі – залатыя рукі (І.Мележ).</p>

<p>Фразеалогія – раздзел мовазнаўства, які вывучае семантычныя, граматычныя і стылістычныя асаблівасці ўстойлівых выразаў.</p>

<p>Прастора і час – усеагульныя формы каардынацыі з’яў і падзей;</p>

<p>калі абодва галоўныя члены ці адзін з іх выражаны неазначальнай формай дзеяслова.</p>

<p>Напрыклад:</p>

<p>Вучыцца ў народа – задача кожнага пісьменніка (К.Чорны).</p>

<p>Хату зрабіць – не скрынку збіць (Прыказка).</p>

<p>Дзетак узгадаваць – не грыбкоў назбіраць (Прыказка);</p>

<p>калі перад выказнікам ёсць словы гэта, вось, значыць, гэта значыць, гэта ёсць.</p>

<p>Напрыклад:</p>

<p>Паэзія – гэта пакута і радасць, праклён і бязлітаснасць, споведзь і гордасць (П.Панчанка).</p>

<p>Кожны чалавек – гэта цэлы свет (К.Чорны).</p>

<p>Цімох і Гануля – вось роўная пара (Я.Купала).</p>

<p>Ігнараваць мову – гэта значыць ігнараваць народ, нацыю (П.Пестрак);</p>

<p>калі дзейнік і выказнік выражаны лічэбнікамі або адзін з іх выражаны назоўнікам у назоўным склоне, а другі – лічэбнікам ці колькасна-іменным спалучэннем.</p>

<p>Напрыклад:</p>

<p>Пяць і тры – восем.</p>

<p>Шэсцьдзясят і пяцьдзясят – сто дзесяць.</p>

<p>Плошча Нарачы – восемдзясят квадратных кіламетраў.</p>

<p>Плошча басейна Нёмана – 98,2 тыс. км2;</p>

<p>калі выказнікам выступае ўсечаная форма дзеяслова, выклічнік або гукапераймальнае слова.</p>

<p>Напрыклад:</p>

<p>Уладзік зараз – шмыг у дзверы (Я.Колас).</p>

<p>А куля – дзык! А другая ў руку (Я.Брыль).</p>

<p>Я – хоп за павады! Конь спужаўся, а я – скок на яго (Я.Колас).</p>

<ol>
<li>Працяжнік ставіцца перад абагульняльным словам пасля аднародных членаў.</li>
</ol>

<p>Напрыклад:</p>

<p>І двор, і дарога, і лес – усё было занесена белым снегам (І.Пташнікаў).</p>

<p>Адчуванне дакладнасці слова, уменне карыстацца ім, культура мовы і пісьменнасць – усё залежыць ад таго, як загучала слова, пачутае ў маленстве (В.Вітка).</p>

<ol>
<li>Калі пасля аднародных членаў перад абагульняльным словам ужыта пабочнае слова або спалучэнне слоў словам, адным словам, карацей кажучы, то працяжнік ставіцца перад пабочным словам, а пасля яго – коска.</li>
</ol>

<p>Напрыклад:</p>

<p>Начны лес, ціхі, ледзь улоўны гул маразявых сосен, цішыня лясных нетраў – адным словам, усё настройвала на роздум (М.Зарэцкі).</p>

<ol>
<li>Калі аднародныя члены сказа стаяць у сярэдзіне сказа пасля абагульняльнага слова, то перад імі ставіцца двукроп’е, а працяжнік – пасля іх.</li>
</ol>

<p>Напрыклад:</p>

<p>Хутка ўсё: неба, і дарога, і чэзлыя балотныя хмызнякі – патанула ў снежнай завірусе (Я.Колас).</p>

<p>Усё: і хмурнае неба, і мёрзлая чорная зямля – было ахоплена нечым сумным, халодным і грозным (К.Чорны).</p>

<ol>
<li>Працяжнік ставіцца паміж аднароднымі членамі сказа, калі прапушчаны супраціўны злучнік.</li>
</ol>

<p>Напрыклад:</p>

<p>Не плача – смяецца шчаслівая маці (М.Багдановіч).</p>

<p>На чарговым прыпынку ў пярэднія дзверы не ўвайшоў – ускочыў малады, як і шафёр, хлопец (Ф.Янкоўскі).</p>

<p>Гаспадар павёў яго не ў жылы катэдж – у лазню… (І.Шамякін).</p>

<p>Не сваімі – чужымі нагамі гаспадар падышоў да каня (П.Глебка).</p>

<ol>
<li>Працяжнік ставіцца перад злучнікам і паміж двума членамі сказа, калі другі з іх выражае вынік, хуткую змену падзей, нечаканасць.</li>
</ol>

<p>Напрыклад:</p>

<p>А ўбачыў Машу – і адразу падабрэў (І.Шамякін).</p>

<p>Зірнеш – і зрэдку дзе ўбачыш адзінокі яблык, што блішчыць між лісця на апошнім сонцы (Я.Сіпакоў).</p>

<ol>
<li>Калі злучнік і звязвае два аднародныя выказнікі, з якіх другі выражаны ўсечанай формай дзеяслова, то паміж імі заўсёды ставіцца працяжнік – перад злучнікам або пасля яго.</li>
</ol>

<p>Напрыклад:</p>

<p>Пахіснулася хвоя – і бразь на зямлю (Я.Колас).</p>

<p>Да рэчкі жаданай прабраліся хлопцы і – стоп! (Я.Колас).</p>

<ol>
<li>Працяжнік ставіцца перад недапасаваным азначэннем, выражаным неазначальнай формай дзеяслова ці спалучэннем з гэтай формай.</li>
</ol>

<p>Напрыклад:</p>

<p>Усіх непакоіла адна думка – выстаяць (М.Лынькоў).</p>

<p>Міканор успомніў бацькаў наказ – паглядзець, ці не прадаюць кос (І.Мележ).</p>

<ol>
<li>Працяжнік ставіцца перад неразвітым або развітым прыдаткам, які стаіць у канцы сказа:</li>
</ol>

<p>калі ў прыдатку тлумачыцца, удакладняецца змест азначаемага назоўніка і перад ім без змянення сэнсу можна ўставіць словы іменна, а іменна.</p>

<p>Напрыклад:</p>

<p>Пацягнуўся лес сцяною – ельнік, дуб і хваіна (Я.Колас).</p>

<p>За ўвесь час яна ні разу не глянула на свайго суседа – Лабановіча (Я.Колас);</p>

<p>калі прыдатак адносіцца да займенніка.</p>

<p>Напрыклад:</p>

<p>Наперадзе ішоў ён – таварыш Дарожка (П.Пестрак).</p>

<p>Вось яна – дзявочая пекната (І.Шамякін).</p>

<p>Ён паспеў ужо коратка перазнаёміцца з усімі ў гэтым доме і стаць быццам сваім чалавекам – гэты малады і вясёлы хлопец (К.Чорны);</p>

<p>калі неабходна падкрэсліць адценне самастойнасці прыдатка.</p>

<p>Напрыклад:</p>

<p>А вось і сам гаспадар гэтай хаты – Трахім (К.Крапіва).</p>

<p>Андрэй сядзеў, апёршыся на край стала, і дапытліва пазіраў на людзей – на моладзь і старых (П.Пестрак).</p>

<ol>
<li>Працяжнік ставіцца ў няпоўных складаных сказах на месцы прапушчанага члена сказа.</li>
</ol>

<p>Напрыклад:</p>

<p>З аднаго боку дарогі стаяў рэдкі хвойнік, а з другога – кусты ядлоўцу, а далей – алешнік (Я.Колас).</p>

<p>Раны гояцца часам, а дружбаю – гора (А.Куляшоў).</p>

<p>Вось прабегла імгненне, затым – залатая мінута (Я.Янішчыц).</p>

<ol>
<li>Калі ўстаўная канструкцыя знаходзіцца паміж часткамі, дзе павінна ставіцца коска, або ў канцы самой устаўной канструкцыі ёсць гэты знак прыпынку, то коска спалучаецца з працяжнікам і ставіцца перад другім працяжнікам.</li>
</ol>

<p>Напрыклад:</p>

<p>Каб дабрацца да надзелу цёткі Насці – так завуць жонку бацькавага брата, – трэба прайсці каля будкі, у якой яшчэ нядаўна яны жылі… (І.Навуменка).</p>

<p>Дзяўчына – мачыха дазналася ўжо, што завуць яе Параска, – прывяла воз на двор «воласці», сказала, што яна жыве тут, на першым паверсе, з боку двара (І.Мележ).</p>

<ol>
<li>Працяжнік ставіцца паміж часткамі складаназлучанага сказа, калі ў другой частцы падкрэсліваецца вынік у адносінах да першай, калі перадаецца нечаканасць, хуткая змена падзей або супрацьпастаўленне.</li>
</ol>

<p>Напрыклад:</p>

<p>Момант – і ў веснічках паказалася Аленка… (Я.Колас).</p>

<p>Сярэдзіна кастрычніка – і такі мароз (І.Шамякін).</p>

<p>Пытаўся, шукаў – і ні слыху ў адказ, ні следу нідзе, ні далёкага рэха (П.Панчанка).</p>

<p>Узяўся чытаць – і не чыталася (М.Гарэцкі).</p>

<ol>
<li>Працяжнік ставіцца ў бяззлучнікавых сказах паміж часткамі:</li>
</ol>

<p>калі ў першай частцы ўказваецца на ўмову або час дзеяння, пра якое паведамляецца ў другой частцы.</p>

<p>Напрыклад:</p>

<p>Запяеш па душы, дасі ўцехі гасцям – поўны гуслі насыплю дукатаў (Я.Купала).</p>

<p>Вецер загуляе – хвойнік, лозы гнуцца (Я.Колас).</p>

<p>Падрасцеш вялікі – раскажу тады (П.Глебка);</p>

<p>калі ў другой частцы паказваецца вынік або робіцца вывад з таго, пра што паведамляецца ў першай частцы.</p>

<p>Напрыклад:</p>

<p>Шмат зорак у небе – добра жывёла расплодзіцца. Густая шэрань на галіны лягла – ад яблыкаў, ад ігруш дрэвы да самай зямлі прыгнуцца (Л.Дайнека).</p>

<p>Ранак луг расой купае – дзень гарачы будзе (А.Бачыла);</p>

<p>калі змест частак супрацьпастаўляецца ці супастаўляецца.</p>

<p>Напрыклад:</p>

<p>Клікнуць хацелася – голас замёр (П.Броўка).</p>

<p>Маці будзіла снедаць – ён не ўстаў (І.Навуменка);</p>

<p>калі ў сказе гаворыцца пра хуткую змену падзей або ў другой частцы паказваецца неадпаведнасць, нечаканы вынік таго, пра што паведамляецца ў першай частцы.</p>

<p>Напрыклад:</p>

<p>Бліснула маланка – стала відна як удзень (С.Грахоўскі).</p>

<p>Глянуў я туды-сюды – нікога не відаць (Я.Колас).</p>

<p>Ён паслухаў – ціха ўсюды (Я.Колас);</p>

<p>калі апошняя частка з’яўляецца абагульняльнай у адносінах да папярэдніх.</p>

<p>Напрыклад:</p>

<p>Ціха булькатала вада ў канаве, сыпалася лісце, чырыкалі недзе вераб’і – усё гэта было такім звыклым, добрым, прыгожым (М.Гамолка).</p>

<p>Дол засланы шышкамі, цвіце сунічнік, бруснічнік, перагукваюцца птушкі, звіняць камары – усё тут знаёмае… (І.Навуменка);</p>

<p>калі другая частка з’яўляецца далучальным сказам.</p>

<p>Напрыклад:</p>

<p>І разгарэлася ігрышча – даўно такога не было (Я.Колас).</p>

<p>Андрэй быў у добрым гуморы – гэта адразу кідалася ў вочы (М.Зарэцкі);</p>

<p>калі другая частка з’яўляецца параўнаннем у адносінах да першай.</p>

<p>Напрыклад:</p>

<p>Слова сказаў – сякераю адсек (Прыказка).</p>

<ol>
<li>Працяжнік ставіцца паміж двума словамі, якія абазначаюць прасторавыя, часавыя або колькасныя межы (гэтыя словы замяняюць словазлучэнні з прыназоўнікамі ад (з) … да.</li>
</ol>

<p>Напрыклад:</p>

<p>Пасажырскі поезд «Мінск – Масква» прыбыў на станцыю Орша.</p>

<p>Яр быў метры чатыры ў шырыню, метраў пятнаццаць – дваццаць глыбінёю, а ў даўжыню цягнуўся метраў на шэсцьдзесят (У.Караткевіч).</p>

<ol>
<li>Працяжнік ставіцца паміж двума ці некалькімі найменнямі ў назвах вучэнняў, законаў, падзей і інш.</li>
</ol>

<p>Напрыклад:</p>

<p>Закон захавання матэрыі Ламаносава – Лавуазье быў вялікім навуковым адкрыццём ХVІІІ стагоддзя.</p>

<p>Шахматны матч Карпаў – Каспараў закончыўся ўнічыю.</p>

<ol>
<li>Працяжнік не ставіцца, калі выказнік, выражаны ўсечанай формай дзеяслова, інтанацыйна не выдзяляецца.</li>
</ol>

<p>Напрыклад:</p>

<p>Я тым часам шмыг за дзверы (З.Бядуля).</p>

<p>Даніла шусь тут у вароты з жалезным ёмкім сахаром (Я.Колас).</p>

<ol>
<li>Працяжнік паміж дзейнікам і выказнікам, выражанымі назоўнікам або назоўнікам і займеннікам ці прыметнікам, не ставіцца:</li>
</ol>

<p>калі паміж галоўнымі членамі сказа стаіць прыслоўе або часціца.</p>

<p>Напрыклад:</p>

<p>А мой бацька таксама партызан (І.Шамякін).</p>

<p>Дзед Талаш не проста праваднік у Букрэевай разведцы (Я.Колас);</p>

<p>калі паміж галоўнымі членамі сказа стаіць пабочнае слова ці адасоблены член сказа (акрамя прыдатка).</p>

<p>Напрыклад:</p>

<p>Хлопцы, відаць, добрыя рыбакі (Я.Сіпакоў).</p>

<p>Хлопец, апрануты ў салдацкі шынель, наш зямляк (К.Чорны);</p>

<p>калі дзейнік стаіць пасля выказніка.</p>

<p>Напрыклад:</p>

<p>Страшэнны штукар і свавольнік гэты Нёман (Я.Колас);</p>

<p>калі перад выказнікам ёсць адмоўе не.</p>

<p>Напрыклад:</p>

<p>Сам сабе чалавек не вораг (Прыказка).</p>

<p>Сляпы сляпому не павадыр (Прыказка);</p>

<p>калі пры выказніку ўжываюцца параўнальныя злучнікі як, усё роўна як, быццам, быццам бы, бы, нібы, што.</p>

<p>Напрыклад:</p>

<p>Жыта як сцяна (І.Навуменка).</p>

<p>Аблокі нібы воўна (Я.Янішчыц).</p>

<p>Вясенні луг што выстаўка народнага мастацтва (І.Шамякін);</p>

<p>калі дзейнік выражаны асабовым займеннікам, а выказнік – назоўнікам у назоўным склоне.</p>

<p>Напрыклад:</p>

<p>Пасівелы мой лес, я твой вечны паклоннік, я твой вечны даўжнік (Я.Сіпакоў);</p>

<p>калі дзейнік выражаны назоўнікам, а выказнік – прыметнікам.</p>

<p>Напрыклад:</p>

<p>Неба чыстае, васільковае (А.Якімовіч).</p>

<p>У познюю восень вада пад мастком чыстая і халодная (К.Чорны).</p>

<ol>
<li>Працяжнік можа ставіцца пры сэнсава-інтанацыйным выдзяленні:</li>
</ol>

<p>выказніка.</p>

<p>Напрыклад:</p>

<p>Рак – не рыба, кажан – не птушка (Прыказка).</p>

<p>Лёдам гасцінец мой выбіты, выліты, лёд – як магіла сама (Я.Купала).</p>

<p>Я – чалавек, мне трэба жыць, тварыць, а не гарэць у полымі напалму (А.Зарыцкі).</p>

<p>Неба – высокае, блакітнае (Я.Маўр);</p>

<p>двух ці больш дапасаваных азначэнняў, што стаяць звычайна ў канцы сказа.</p>

<p>Напрыклад:</p>

<p>Сонца зайшло, і пачалося змярканне – ціхае, свежае, з расой і камарамі (Я.Брыль).</p>

<p>Запальваліся то тут, то там зоры – вясёлыя, мігатлівыя (Б.Сачанка).</p>

<p>Паказалася нават сонца – чырвонае, нізкае (Б.Сачанка);</p>

<p>прыдатка або групы аднародных прыдаткаў, якія стаяць у сярэдзіне сказа пасля азначаемага назоўніка, калі неабходна падкрэсліць самастойнасць прыдаткаў.</p>

<p>Напрыклад:</p>

<p>Начны драпежнік – сава – бясшумна плыве ў паветры (В.Вольскі).</p>

<p>Грабцы – дзяўчаты, маладзіцы – штораз варушацца жывей, бо чуюць голас навальніцы (Я.Колас). Калі патрабуецца пастаноўка пасля адасобленага прыдатка коскі, то другі працяжнік апускаецца: Падаюць сняжынкі – дыяменты-росы, падаюць бялюткі за маім акном (П.Трус);</p>

<p>даданых членаў сказа, якія знаходзяцца ў канцы сказа.</p>

<p>Напрыклад:</p>

<p>Каля школы шчабяталі дзеці – звонка, радасна (Я.Колас);</p>

<p>даданай часткі складаназалежнага сказа, якая можа знаходзіцца перад галоўнай часткай або пасля яе.</p>

<p>Напрыклад:</p>

<p>Цаніце чалавека заўсёды пры жыцці. Калі заплюшчыць векі – ён згіне ў небыцці (П.Панчанка).</p>

<p>Што думаў бацька – не ведаю (Я.Брыль).</p>

<p>Хто птушку пакрыўдзіць – той сам сабе здрадзіць (П.Панчанка).</p>

<p>Тады магутная краіна – калі пявучы ў ёй народ (Я.Янішчыц).</p>

<p>Смяюся, калі плакаць трэба. Журба – калі на вуснах смех (Я.Янішчыц).</p>

<ol>
<li>Працяжнік можа ставіцца ў няпоўных простых сказах на месцы прапушчанага члена сказа.</li>
</ol>

<p>Напрыклад:</p>

<p>Па суседству з Белым возерам знаходзіцца другое – Чорнае (В.Вольскі).</p>

<p>Праз шум эшалона прарваўся недалёкі гарматны выбух. Затым яшчэ некалькі – большай сілы (І.Мележ).</p>

<p>У цёмным небе – карагоды сіняватых зорак (М.Багдановіч).</p>

<ol>
<li>Працяжнік можа ставіцца ў сказе, каб пазбегнуць двухсэнсоўнасці выказвання.</li>
</ol>

<p>Напрыклад:</p>

<p>Ты што – забыўся? Параўн.: Ты што&rsquo; забыўся?</p>

<p>І якія людзі незвычайныя – таленты! Параўн.: І якія людзі – незвычайныя таленты!</p>

<ol>
<li>Працяжнік можа ставіцца для выдзялення ўстаўных канструкцый.</li>
</ol>

<p>Напрыклад:</p>

<p>Алеся – ёй было ўжо каля дзесяці гадкоў – сядзела за праснічкаю (Я.Колас).</p>

<p>Балота зрабілася сівое ад попелу, і па ім – уначы было відаць з вёскі – бегаў агонь, адгаралі высушаны альшэўнік і ніцая лаза, што раслі высока на куп’і (І.Пташнікаў).</p>

  </article>    
</section>

  <div class="likely">
    <div class="twitter"></div>
    <div class="facebook"></div>
    <div class="vkontakte"></div>
    <div class="telegram"></div>
  </div>
  
  <nav>
    
      <a href="https://pravilna.by/rules/60/" class="prev"><span>&larr;</span>&nbsp;Правілы пастаноўкі двукроп’я</a>
    
    
      <a href="https://pravilna.by/rules/62/" class="next">Правілы пастаноўкі дужак&nbsp;<span>&rarr;</span></a>
      
  </nav>

  </main>
  <footer>
    <div class="copyright">
        Створана з &#x2764; и павагай да роднай мовы by <a href="https://klimchuk.com/" target="_blank">Іван Клімчук</a>
    </div>
    <div class="disclaimer">
        Інфармацыя аб правілах адпавядае тэксту закона №420-3 "Аб Правiлах беларускай арфаграфii i пунктуацыi" ад 23 ліпеня 2008 г.
    </div>
</footer>

  
    <script src="//cdn.jsdelivr.net/algoliasearch/3/algoliasearch.min.js"></script>
    <script src="//cdn.jsdelivr.net/autocomplete.js/0/autocomplete.min.js"></script>
    <script>
      var client = algoliasearch('TRE8OMB1KR', '784e81093a7bb9b63469ecd64bac6ccc');
      var index = client.initIndex('rules');
      autocomplete(
        '#search-input', {
          hint: false,
          debug: false,
          minLength: 1,
          openOnFocus: true,
          keyboardShortcuts: ['s'],
          templates: {
            footer: '<div class="branding"><div class="wrapper"><span>Працуе дякуючы</span><a target="_blank" href="https://algolia.com"><img src="https://www.algolia.com/static_assets/images/press/downloads/algolia-logo-light.svg" /></a></div></div>'
          }
        }, [{
          source: autocomplete.sources.hits(index, { hitsPerPage: 5 }),
          displayKey: 'text',
          templates: {
            suggestion: function(suggestion) {
              link = suggestion._snippetResult.link.value;
              title = suggestion._snippetResult.title.value;
              text = suggestion._snippetResult.text.value;
              output = "<a href=\"" + link + "\"><h4>" + title + "</h4><p>" + text + "</p></a>"
              return output;
            }
          }
        }]);
    </script>

    <script>
      var list = document.getElementsByTagName("ol");
      if (list.length) {
        list = list[0];
      }

      var index = 1;
      for (i in list.childNodes) {
        var node = list.childNodes[i];
        if (node.nodeType != 1 && node.nodeName != "li") {
          continue;
        }
        node.setAttribute('id', "p" + index);
        node.innerHTML = "<div>" + node.innerHTML + "</div>";
        index++;
      }
    </script>
    <script src="/js/likely.js"></script>
  
</body>
</html>
