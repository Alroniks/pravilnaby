<!DOCTYPE html>
<html lang="be-BY">
<head>
    <meta name="generator" content="Hugo 0.49" />
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title> Літары э, е </title>

    

    <link href="/css/theme.css" rel="stylesheet" type="text/css">
</head>
<body>
    <header>
    <picture>
        <a href="https://pravilna.by">Правільна!</a>
    </picture>
    <nav>
        <menu>
            
            
                <li><a href="/rules/" >Усе правілы</a></li>
            
                <li><a href="support" >Падтрымаць праект</a></li>
            
                <li><a href="search" >Пошук</a></li>
                  
        </menu>
    </nav>
</header>
    <main>
        
  <article>
    <aside>Арфаграфія &rarr; Правапіс галосных</aside>
    <h1><span><a href="https://pravilna.by/rules/3/">§3</a></span>Літары э, е</h1>
    <ol>
<li><p>Літара <em>э</em> пішацца:
<br>
<br>у пачатку выклічнікаў <em>э</em>, <em>эге</em>, <em>эге-ге</em>, <em>эй</em>, <em>эх</em>;
<br>
<br>пасля прыстаўной літары <em>г</em> у слове <em>гэты</em> і вытворных ад яго (<em>дагэтуль</em>), а таксама ў выклічніках <em>гэ</em>, <em>гэй</em> і назвах літар (<em>бэ</em>, <em>вэ</em> і інш.);
<br>
<br>пасля шыпячых, [р], [д], [т] і цвёрдага [ц]: <em>жэрдка</em>, <em>жэмчуг</em>, <em>шэры</em>, <em>нашэсце</em>, <em>чэрствы</em>, <em>чэк</em>, <em>нараджэнне</em>, <em>абуджэнне</em>, <em>рэкі</em>, <em>рэзаць</em>, <em>халадэча</em>, <em>сардэчны</em>, <em>пустэча</em>, <em>мястэчка</em>, <em>цэны</em>, <em>у руцэ</em>.</p></li>

<li><p>У пачатку запазычаных слоў літары <em>э</em>, <em>е</em> як пад націскам, так і не пад націскам пішуцца ў адпаведнасці з літаратурным вымаўленнем: <em>э&rsquo;ра</em>, <em>эсэ&rsquo;</em>, <em>э&rsquo;ўрыка</em>, <em>э&rsquo;пас</em>, <em>э&rsquo;тыка</em>, <em>Эўклі&rsquo;д</em>, <em>Эўрыпі&rsquo;д</em>, <em>Элі&rsquo;ста</em>; <em>е&rsquo;гер</em>, <em>е&rsquo;рась</em>, <em>ерэты&rsquo;к</em>, <em>Еўро&rsquo;па</em>, <em>еўрапе&rsquo;йскі</em>, <em>Еўпато&rsquo;рыя</em>, <em>Ерэва&rsquo;н</em>, <em>ерэва&rsquo;нец</em>, <em>Еўфра&rsquo;т</em>.
<br>
<br>На канцы запазычаных нязменных слоў, а таксама ўласных імён і геаграфічных назваў пасля зычных, акрамя <em>л</em>, <em>к</em>, пішацца <em>э</em>: <em>купэ&rsquo;</em>, <em>рэзюмэ&rsquo;</em>, <em>рэнамэ&rsquo;</em>, <em>кафэ&rsquo;</em>, <em>галіфэ&rsquo;</em>, <em>кашнэ&rsquo;</em>, <em>кабернэ&rsquo;</em>, <em>фрыкасэ&rsquo;</em>, <em>плісэ&rsquo;</em>, <em>каратэ&rsquo;</em>, <em>дэкальтэ&rsquo;</em>; <em>Стру&rsquo;вэ</em>, <em>Мерымэ&rsquo;</em>, <em>Эйвэ&rsquo;</em>, <em>Хасэ&rsquo;</em>, <em>Мо&rsquo;рзэ</em>, <em>Табі&rsquo;дзэ</em>, <em>Брыгва&rsquo;дзэ</em>, <em>Каба-Ве&rsquo;рдэ</em>, <em>Душанбэ&rsquo;</em>, <em>Сан-Тамэ&rsquo;</em>; але: <em>са&rsquo;льта-марта&rsquo;ле</em>, <em>філе&rsquo;</em>, <em>камюніке&rsquo;</em>, <em>піке&rsquo;</em>.</p></li>

<li><p>Літара <em>э</em> ў запазычаных словах пасля губных зычных, а таксама пасля <em>з</em>, <em>с</em>, <em>н</em> пішацца згодна з літаратурным вымаўленнем. Так, словы <em>капэ&rsquo;ла</em>, <em>сурвэ&rsquo;тка</em>, <em>экзэмпля&rsquo;р</em>, <em>маянэ&rsquo;з</em>, <em>тунэ&rsquo;ль</em>, <em>сэ&rsquo;рвіс</em>, <em>інтэрнэ&rsquo;т</em> пішуцца з літарай <em>э</em>, а словы <em>меда&rsquo;ль</em>, <em>ме&rsquo;неджмент</em>, <em>не&rsquo;рвы</em>, <em>парла&rsquo;мент</em>, <em>перспекты&rsquo;ва</em>, <em>газе&rsquo;та</em>, <em>серві&rsquo;з</em> – з літарай <em>е</em>.</p></li>

<li><p>У запазычаных словах, адзначаных у пунктах 2 і 3 гэтага параграфа, напісанне <em>э</em>, <em>е</em> вызначаецца па слоўніку.</p></li>
</ol>

  </article>

  <nav>
    
      <a href="https://pravilna.by/rules/2/"><span>&larr;</span> Літары о, ё</a>
    
    
      <a href="https://pravilna.by/rules/4/">Перадача акання на пісьме <span>&rarr;</span></a>
      
  </nav>

    </main>
    <footer>
    <div class="copyright">
        &copy; Ivan Klimchuk.
    </div>
    <div class="disclaimer">
        Інфармацыя аб правілах адпавядае тэксту закона №420-3 "Аб Правiлах беларускай арфаграфii i пунктуацыi" ад 23 ліпеня 2008 г.
    </div>
</footer>

    <script src="https://cdn.jsdelivr.net/algoliasearch/3/algoliasearch.min.js"></script>

    
</body>
</html>
